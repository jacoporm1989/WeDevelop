<!DOCTYPE html>
<html lang="en">

<head>
    <link rel="stylesheet" href="01.htmlBasics.css">
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Pianeta Terra</title>
</head>

<body>

    <div id="container">

        <h1>PIANETA TERRA</h1>

        <p>La Terra è il terzo pianeta in ordine di distanza dal Sole e il più grande dei pianeti terrestri del sistema
            solare, sia per massa sia per diametro. Sulla sua superficie, si trova acqua in tutti e tre gli stati di
            aggregazione (solido, liquido e gassoso) e un'atmosfera composta in prevalenza da azoto e ossigeno che,
            insieme al campo magnetico che avvolge il pianeta, protegge la Terra dai raggi cosmici e dalle radiazioni
            solari. Essendo l'unico corpo planetario del sistema solare adatto a sostenere la vita come concepita e
            conosciuta dagli esseri umani, è l'unico luogo nel quale vivono tutte le specie viventi conosciute.

            Dopo l'impresa di Jurij Gagarin è conosciuta con l'epiteto di "pianeta azzurro", che deriva dalle parole che
            il primo uomo a poterla guardare dallo spazio ha pronunciato mentre l'osservava[6].

            La sua formazione è datata a circa 4,54 miliardi di anni fa[7][8][9][10]. La Terra possiede un satellite
            naturale chiamato Luna la cui età, stimata analizzando alcuni campioni delle rocce più antiche, è risultata
            compresa tra 4,29 e 4,56 miliardi di anni[11]. L'asse di rotazione terrestre è inclinato rispetto alla
            perpendicolare al piano dell'eclittica: questa inclinazione combinata con la rivoluzione della Terra intorno
            al Sole causa l'alternarsi delle stagioni.

            Le condizioni atmosferiche primordiali sono state alterate in maniera preponderante dalla presenza di forme
            di vita che hanno creato un diverso equilibrio ecologico plasmando la superficie del pianeta. Circa il 71%
            della superficie è coperta da oceani di acqua salata e il restante 29% è rappresentato dai continenti e
            dalle isole.</p>


    </div>



</body>

</html>